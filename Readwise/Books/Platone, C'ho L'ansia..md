# Platone, C'ho L'ansia.

![rw-book-cover](https://readwise-assets.s3.amazonaws.com/media/reader/parsed_document_assets/356451181/PE6uOeazfUf1rVn8AkK3LLAQMVv2LJi50KdyB0Jycdg-cove_ynWeRsf.jpg)

## Metadata
- Author: [[Benedetta Santini]]
- Full Title: Platone, C'ho L'ansia.
- Category: #books
- Document Note: Un libro per ora fantastico, alcune cose non mi riguardavano ma altre erano esattamente quello che cercavo, ha centrato il bersaglio in pieno.
   Oltre all’vermi parlato proprio a me, o almeno così sembrava, ha trovato a mio avviso il giusto equilibrio tra non semplificare e sminuire concetti importanti e complessi ma allo stesso tempo non presentarli in modo eccessivamente e inutilmente criptico al punto di renderli o troppo superficiali nel primo caso o infruibili nel secondo. Questa per quello che ho letto fin’ora è una capacità tanto importante quanto rara
- Summary: È normale avere parti di sé che non ci piacciono.  
Nascondere o condannare quelle parti per paura degli altri è inutile; conoscere e accettare se stessi è la via migliore.  
Nelle relazioni serve equilibrio tra prudenza e fiducia, mentre le pressioni sociali alimentano vergogna e conflitto interiore.

## Highlights
- Meno conosciamo noi stessi, più diamo credito a ciò che gli altri dicono di noi.
    - Note: Come detto prima, se gli altri pensano di noi qualcosa, tendiamo diventare quel qualcosa
- Se vogliamo strapparci di dosso le etichette, dobbiamo imparare a mostrare agli altri le parti di noi che già conosciamo. Non possiamo limitarci a sognare in segreto che qualcuno scorga la nostra scintilla. Dobbiamo essere noi a far sì che la veda.
  Questo concetto in psicologia viene chiamato *autoespressione*: cercare di trasmettere con il nostro comportamento l’idea che abbiamo di noi stessi.
    - Note: E ancora se trasmetti qualcosa agli altri, gli altri lo ritrasmettono verso di te e questa cosa ti porta ancora di più a essere quello che trasmetti con feedback positivo o negativo se trasmetto la cosa sbagliata
- E sviluppare un sé complesso è una delle strade per proteggere le nostre crepe interiori.
  Possiamo figurarci il nostro sé come un diamante. Più un diamante è sfaccettato più brilla, perché ha molti lati con cui catturare la luce.
    - Note: Vuole semplicemente dire avere tanti hobby interessi e conoscere tante cose, meglio dire avere tante cose di cui parlare?
- Per cercare di consolarlo potremmo dirgli frasi come: “Vedrai che riuscirai a recuperare” oppure: “Tu sei molto di più dei voti che prendi a scuola”. In base a quanto abbiamo detto, dovremmo scegliere la seconda frase: la prima, infatti, lo sprona a concentrarsi sul singolo aspetto di sé su cui ha sempre investito tutto. Dirgli che vale molto di più della media dei voti che prende, invece, lo incoraggia a chiedersi cosa sia quel *di più*, a esplorare il sé.
- Potremmo concludere che l’amore si misuri in base a ciò a cui siamo disposti a rinunciare per stare con l’altra persona. Seguendo il ragionamento, il massimo grado d’amore sarebbe privarsi di tutto pur di stare con l’altro. Il prezzo da pagare per l’amore è sacrificare ogni cosa, a quanto pare. Almeno nei film. Nella vita reale, per fortuna, è molto meglio.
  Proviamo a riscrivere la trama seguendo il principio di Peck e Fromm, secondo il quale l’amore è “la volontà di impegnarsi a nutrire la propria o l’altrui crescita spirituale”.
  Lorenzo non interrompe la sua riunione, perché sa che Elisa non vorrebbe che lo facesse. Un colpo di testa simile nuocerebbe alla sua carriera e lo porterebbe a sentirsi inutilmente frustrato per aver buttato al vento mesi di lavoro. Decide di concludere l’affare e si prende una settimana di ferie per aiutare Elisa ad allestire la mostra che per lei è così importante. L’obiettivo non è togliere il fiato alla sua ragazza con un gesto eclatante, ma partecipare a ciò che la rende felice.
- E quando parliamo di ricchezza è uguale, no? Ciò che ci permette di metterla a frutto non è forse la nostra conoscenza?»
- La conoscenza di cui parlano i critici è un insieme di informazioni su qualcosa, mentre quella di cui parla Socrate è una consapevolezza maturata nel tempo, che deriva da un’evoluzione personale. Per conoscere qualcosa non basta assorbire qualche nozione, ma è necessario veder crollare le proprie certezze. Con dolore, a volte. In psicologia, questi due tipi di conoscenza vengono chiamati *elaborazione cognitiva* ed *elaborazione emotiva*.
- qual è quella cosa, quell’ideale, quel principio senza cui la nostra vita perde senso? Per cosa saremmo disposti a morire?
  Può sembrare strano, ma non c’è una grande differenza fra chi ha già la risposta e chi la sta ancora cercando. La vera differenza è fra chi si fa questa domanda e chi non ritiene necessario porsela.
- Chi invece si pone la domanda, nel momento stesso in cui se la fa, inizia una ricerca profonda. Si guarda attorno chiedendosi cosa sia importante e cosa no, quali sono gli ideali che lo ispirano e i princìpi che guidano il suo ragionamento. Non vive tanto per vivere, ma per cercare qualcosa che dia senso alla sua vita.
  Come dice Socrate, una vita senza ricerca non è degna di essere vissuta
    - Note: Quindi la vita non é "vissuta" nel incarnare l'ideale per cui ci diciamo che vale la pena rinunciare tutto ma nel cercarlo? Peró cercarlo vuol dire anche non averlo trovato, se hai vissuto tutta la vita a cercare qualcosa e poi arrivi alla fine a guardandoti indietro non puoi che realizzare che non hai trovato un bel niente allora puoi d'avvero essere felice o sereno?
- Quando scriviamo di un evento doloroso, non ci limitiamo a fare un resoconto dettagliato degli eventi, ma diamo spazio ai nostri sentimenti, alle speranze deluse, a ciò che pensavamo che gli altri avrebbero fatto e a quello che ha significato per noi. Iniziamo a dare un senso alla sofferenza.
- Festinger chiamò questo fenomeno *dissonanza cognitiva.*
- Secondo Festinger, parlare in pubblico delle proprie convinzioni aumenta la probabilità di rispettarle, perché a quanto pare ci rende consapevoli della nostra ipocrisia, facendoci vergognare di noi stessi.
- A quanto pare, provare vergogna è una cosa di cui possiamo andare fieri, perché è la prova che abbiamo dei princìpi.
- Quegli uccelli stanno meglio quando volano o quando sono chiusi in gabbia? E i cavalli stanno meglio quando sono liberi di correre o quando sono chiusi nelle stalle?
  Secondo Aristotele, le persone, come gli animali, stanno bene quando fanno ciò che sono nate per fare.
- Questa, per Aristotele, è l’essenza della felicità: *esercitare liberamente il proprio ingegno*. Niente di più, niente di meno.
  E cosa accadrà quando ci riusciremo? Le preoccupazioni che ci assillano ogni giorno saranno sempre lì, ma avremo un’oasi protetta in cui rifugiarci, uno scopo più alto che farà perdere importanza al resto.
    - Note: La consapevolezza che ogni giorno puoi entrare in quello stato di flow che tanto desideri, indipendentemente dal resto del mondo.
      Peró viviamo in questo mondo, abbiamo bisogno di cibo, tetto, e cose di base, la pratica non é esattamente la teoria
- Il punto però, è che mentre chi è *virtuoso –* ossia chi coltiva le parti migliori di sé – è sconvolto solo da grandi tragedie, chi non lo è viene intaccato anche dalle più piccole sventure.
  Una rondine libera sta male sotto la tempesta, ma una in gabbia soffre anche col sole.
- La fortuna gli ha dato la felicità, ma potrebbe togliergliela da un momento all’altro
- Immaginiamo allora Stefano, l’uomo più sfortunato del mondo. La vita gli ha portato solo sventure e dolori, uno dopo l’altro. Grazie all’esperienza, sa come sopportare qualsiasi cosa gli accada. Quando va a dormire la sera, non si preoccupa di ciò che gli accadrà il giorno dopo. Sa che sarà in grado di affrontarlo
- La differenza fra Davide e Stefano è che il primo ha dato alla fortuna il potere di renderlo felice e, quindi, anche quello di distruggerlo.
    - Note: Ha effettivamente dato alla fortuna questa opportunità o è semplicemente stato sfortunato a essere fortunato? Avrebbe dovuto rifiutare le cose che la vita gli ha dato per costruire la proprio consapevolezza di essere capace a costruire qualcosa da solo? A che punto fermarsi però? A che punto dici questo lo devo distruggere perché è fortuna e a che punto questo lo tengo perché è merito mio?
- Ha la corona d’alloro, sì, ma è davvero un vincitore, se non ha sconfitto nessuno?[2](private://read/01k3rv7tpqrpn5pvm0act5mgwt/#fn2)
    - Note: In realtà si, è un vincitore, non può considerare di aver vinto su nessun'altro perché effettivamente non lo ha fatto, ma dovrebbe rifiutare la vittoria?
- In psicologia, questo comportamento viene chiamato *evitamento*: quando una situazione ci provoca emozioni negative, cerchiamo in tutti i modi di evitarla. In parole povere, scappiamo.
  Siamo abituati a pensare che chi si dà alla fuga sia un codardo, ma non è sempre così. Il meccanismo dell’evitamento non va giudicato, va compreso. Se ci sorprendiamo a scappare da una situazione e giudichiamo male noi stessi per averlo fatto, non facciamo altro che peggiorare la situazione.
    - Note: Quindi, giudicati? Sembra brutto da dire ma in un certo senso, giudicati senza giudicarti. Forse la parola giusta è analizzati, riflettici, anzi forse si, giudicati, ma non sentenziarti. Giudicati in modo costruttivo e preparati
- Ci carichiamo un peso sulla schiena ogni volta che cerchiamo di essere il più modesti possibile, come se volessimo chiedere scusa per i nostri pregi mettendo in luce i nostri difetti, enfatizzandoli più del dovuto. Capita quando rispondiamo a complimenti del genere: “Sei il migliore della classe!” con frasi come “È solo perché passo tantissimo tempo a studiare, non ho una vita sociale”, oppure “Non è vero, Lucia è molto più brava di me”.
  Può sembrare controintuitivo, ma, come dimostrano gli studi di Gibson e Sachau,[5](#fn5) lo facciamo per proteggere la nostra autostima.
  Se qualcuno ci ritiene capaci di prestazioni eccellenti, da quel momento in poi avrà aspettative elevate nei nostri confronti.
    - Note: È in parte la stessa cosa che abbiamo detto nei capitoli precedenti, si valorizza la performance invece della persona, si creano delle aspettative dagli altri verso di noi che poi diventano da noi verso di noi. Solitamente sono aspettative irrealistiche e quando vengono immancabilmente meno, anche se solo una volta e anche se non per colpa nostra ci sentiamo dei falliti, inadeguati e non all’altezza
- trovarci nella paradossale situazione in cui desideriamo essere stimati e apprezzati ma non lo siamo, perché noi stessi abbiamo nascosto i motivi per cui gli altri dovrebbero stimarci e apprezzarci.
    - Note: Beh si li nascondiamo nel senso che li neghiamo prima a noi stessi e poi agli altri
- il fenomeno psicologico della *collusione*. Si tratta del meccanismo per cui tendiamo a cercare delle relazioni che rispondano ai nostri bisogni inconsci e all’immagine che abbiamo di noi stessi.
- Quando pensi di avere solo doveri nei confronti degli altri ti concentri sull’essere utile, sobbarcandoti i pesi che loro non vogliono portare. Quello che vuoi tu, invece, non te lo domandi nemmeno.
- Anche se notiamo che gli altri reagiscono in modo positivo nei nostri confronti, ripetiamo a noi stessi: “Non mi vogliono bene per chi sono davvero, ma per quello che faccio per loro o per la persona che fingo di essere”.
    - Note: Sono felice di averlo almeno parzialmente realizzato da solo. In uno dei periodi in cui sono stato meglio mi sono sempre detto, voglio essere in persona migliore, come l’ho sempre voluto, ma senza fingere di essere qualcosa che non sono, devo essere migliore ma rimanendo me stesso.
      In altro modo, devo migliorare migliorandomi no fingendo di essere qualcosa di migliore che non è me
- Per “guadagnare” l’amore, ci sforziamo di diventare la persona che gli altri vorrebbero ma, proprio perché non ci mostriamo per come siamo, non ci sentiremo mai amati e accettati.
- Come dice Nietzsche, il peso più grande che portiamo è sempre quello che ci fa rallegrare della nostra forza.
  Sarà proprio la forza che abbiamo sviluppato sotto la tirannia del *tu devi* che ci aiuterà a vincere la guerra dell’*io voglio*.
- Nietzsche scelse di lottare e si ritrovò deluso e isolato. Come vedremo, si tratta di una transizione necessaria. Dobbiamo prepararci ad affrontarla e renderci conto che, se per un certo periodo ci sentiremo sprofondare, non sarà perché abbiamo sbagliato tutto. Sarà perché ci troveremo nel bel mezzo di quello che Nietzsche definisce “deserto”, abbastanza forti da lottare contro ciò che ci schiaccia, ma non ancora pronti a diventare noi stessi.
- In *Genealogia della morale* Nietzsche scrisse che quella che chiamiamo voce della coscienza non è altro che la voce delle persone che ci hanno educati a pensare in un determinato modo. Qualche decennio dopo, Freud gli diede ragione.
  Le parole che i nostri genitori ci dicono da bambini diventano quelle che noi diciamo a noi stessi. Accade a causa di un processo che Freud e il suo allievo Ferenczi studiarono, e che chiamarono *introiezione*
    - Note: Stiamo sempre parlando di aspettative riflesse e contro riflesse? Non sono sicuro ma puó essere in un certo senso
- Ecco perché, come già aveva intuito Nietzsche, è così difficile combattere contro il drago: si ha la sensazione di combattere contro se stessi.
    - Note: Perché é noi stessi, o almeno una parte. O lo é d'avvero? Dopo tutto é più corretto dire che è quello che ci è stato detto di essere ma se non ci fosse stato detto nulla saremmo veramente qualcosa? Pensandoci bene, credo di sì, forse sono così assopito dal "tu devi" che non riesco nemmeno più a immaginarmi la possibilità di un "io voglio" che non sia pre determinato da quello
- Il *tu devi* ci dà molta sicurezza. Se c’è qualcuno che ti dice cosa fare, ti senti più al sicuro. Se c’è un drago che ti difende, perché dovresti imparare a combattere?
- I percorsi di miglioramento non sono lineari: sono pieni di ricadute o meglio, di *regressioni*.
  Accade perché, quando acquisiamo una nuova capacità, ci spaventiamo e cerchiamo di tornare a fare come abbiamo sempre fatto. L’effetto è che stiamo meglio per un periodo e poi peggioriamo, così pensiamo di non aver fatto veri progressi, ma di esserci solo illusi
    - Note: Si collega cosi' bene a quello che sento sempre in questi momenti. Quando le cose vanno male puoi gioire perché solitamente é presagio che miglioreranno, quando vanno bene preoccupati perché la sventura é dietro l'angolo in quanto la vita é alti e bassi
- Dalle macerie della nostra vita, però, è bene salvare qualcosa.
  È Nietzsche stesso a dirci che cosa.
  > Ma come possiamo ritrovare noi stessi? Come può l’uomo conoscersi? … C’è un mezzo per imbastire l’interrogatorio più importante: guardi, la giovane anima, indietro nella sua vita, e chieda: che cosa finora hai amato veramente, che cosa ti ha attratto, che cosa ti ha dominato e allo stesso tempo reso felice?[12](#fn12)
    - Note: Semplicemente mi pare che stia dicendo. Per scoprire l'"io voglio", ci va una ricerca, ricerca che è fatta anche di molta sperimentazione e quindi molti fallimenti per capire cosa non gli appartiene. Risparmiamoci alcuni di questi fallimenti, o ancora meglio camminiamo direttamente verso l'"io voglio" se lo possiamo individuare guardando al passato per capire cosa esso è veramente
- immagina di avere davanti a te il bambino o la bambina che eri, di avvicinarti e chiedere: “Ma poi cosa te ne fai di questo disegno?”.
- E se siamo abbastanza bravi, abbiamo paura che domani non lo saremo più e viviamo nella paura di perdere ciò che abbiamo. Il talento non è più un valore, ma un mezzo per ottenere approvazione sociale o soldi. Così ogni talento non è più un dono. È un peso
- La forza del leone ci è servita per ribellarci a ciò che non siamo, ma per diventare chi siamo davvero dobbiamo, come ci insegna Nietzsche, trasformarci in un bambino.
